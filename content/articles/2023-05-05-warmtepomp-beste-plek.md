---
title: Beste plek voor een warmtepomp, wat ervaringen
concept: true
date: 2022-01-23T09:00
update: 2022-01-23T09:00
author: Melle Wijnia
categories:
  - Electrische auto
leadImages:
  - /images/2023-04/snelladen-bij-fastned.jpeg
---

## Praktische overwegingen

Het inregelen blijkt een vak apart en je elektra rekening gaat stevig stijgen, terwijl de gaskosten niet heel erg zullen dalen.
De ervaringen zijn wisselend.
Als 's nachts de cv aanslaat, puur om de warmtepomp te ontdooien vind ik dat niet zo'n prettige gedachte.
Op Tweakers kun je over de Daikin Intergas hybride en Elga Ace met Remeha lezen, heel interessant.

Bovendien vragen we ons af waar het buitendeel eigenlijk kan staan, als deze ook nog aan de (geluids)normen moet voldoen.
Met name de geluidseis is lastig, want we hebben geen 'vrij' erf waarbij de buren verder dan 4m zitten.
Zelfs de stilste wil je absoluut niet onder je slaapkamer raam hebben staan.

En als je hieruit komt, wat is dan de beste plek?
Zet je hem in de voortuin, dan moeten we de leidingen trekken via de kruipruimte.
Wat doet dat met de efficiÃ«ntie?
En wat als een onverlaat deze wil beschadigen, het is gevoelig voor vandalisme.
Zetten we het op de uitbouw, dan hoor je het geluid resoneren (waar we nu ook 'last' van hebben).
Op het dak lijkt voor de hand liggend, maar dat is een flinke verbouwing.
En wat ga je doen als je er een storing mee hebt?
Een hoogwerker laten komen?

En dan de hamvraag, wat nou als alle buren warmtepompen laten plaatsen in ons blok, op termijn?
Gaat dan alles 'meezoemen' op kerstochtend als iedereen er comfortabel bij wil zitten?

Technisch gezien vraag ik me ook af hoe lang dergelijke installaties mee gaan.
Zeker de buitenunit krijgt het zwaar te verduren in koude, maar ook hete omstandigheden.
Roest, corrosie en vochtproblemen of storing op de printplaat kunnen snel, grote onverwachte kosten met zich meebrengen.
Ik denk dat als zo'n unit 10 jaar mee gaat zonder storingen, dat je in je handjes mag klappen.

<!-- Buiten en binnendeel? Resonanties in leidingen... draait 24/7 ook in de nacht -->
